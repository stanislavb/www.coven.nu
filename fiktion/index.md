---
layout: page
title: Fiktion
tags: [fiktion, magi, krafter, ritualer, tarot, kristaller]
comments: true
image:
  feature: sample-image-1.jpg
---

<section id="table-of-contents" class="toc">
  <header>
    <h3>Innehåll</h3>
  </header>
<div id="drawer" markdown="1">
*  Autogenererad innehållsförteckning
{:toc}
</div>
</section><!-- /#table-of-contents -->

## Bakgrund

Häxor har alltid funnits, men har oftast hållit sig för sig själva och undvikit att bli upptäckt av omvärlden. De fanns i samlingar, en grupp häxor bundna på en specifik plats. Dessa samlingar har varit deras hem, deras tillflykt och gemenskap.

Häxjägare har funnits lika länge som det har funnits häxor. I skydd av stora organisationer har de spårat och dödat häxor i generationer. Under de senaste trettio åren har de lyckats utrota samling efter samling. De få samlingar som finns kvar är gömda, men många häxor har valt att dölja sina krafter och fly in i det övriga samhället. De samlingar som finns kvar väntar in sitt öde, de har ingen annanstans att gå. Även deras största auktoritet, Häxrådet, tycks ha gett upp.

Sedan förändrades något. Häxjägarna slutade fokusera på samlingar som sitt huvudsakliga mål och började gå efter individuella häxor. I början var det enbart före detta samlingsmedlemmar, men snart därpå började häxjägarna att rikta sig mot vem som helst med magisk potential, även sådana som inte än var medvetna om sina egna krafter. Häxrådet tvingades kliva in och rädda de unga häxorna, som sedan skickades till de få samlingar som fortfarande är oupptäckta av häxjägare.

Detta är den nuvarande situationen. En grupp räddade häxor anländer till en svensk samling för att upptäcka och lära sig att hantera sina krafter, varandra, och den livshotande fara de alla står inför.

## Hierarkier och världens struktur. 

### Samlingar. 
Det finns många Samlingar runt om i världen. De är stationära och skapade i områden med en stark magisk energi. Den här energin hänger ihop med Samlingen i en symbios. En stor Samling gör energin starkare, en stark Suprema gör energin starkare, mäktiga häxor gör energin starkare och det i sin tur gör att starkare Supremor kommer fram och så vidare. 

En Samling består av minst tretton häxor. Om Samlingens antal sjunker under tretton kommer inte en ny Suprema att uppenbara sig och Samlingen kommer gradvis att förlora sin styrka och dö ut. Häxrådet är en Samling: den största existerande Samlingen i världen. 

Normalt sett när dina krafter uppenbarar sig i de tidiga tonåren blir du skickad till en Samling. Om du har familj som är en del av det magiska samhället så har förmodligen du, eller rättare sagt dem, haft ett ord med i beslutsprocessen kring vilken Samling du blivit skickad till. De flesta seniorer har kommit från familjer som är medvetna om sin härkomst och har därför varit beredda på att Häxrådet ska hämta dem. 

När du ansluter dig till en Samling förväntas du lämna det icke-magiska samhället bakom dig. Oavsett om du bara har en enda avlägsen släkting på en Samling långt bort så övergår detta till att vara din enda familj. Du kommer väldigt sällan, om någonsin, träffa eller prata med familjen som du hade utanför det magiska samhället igen. Det gäller även dina föräldrar. 

Samlingar är inte egentligen skolor även om de lär ut. De är mer som klaner eller kloster. När du väl har svurit dig till en Samling så hör du till den för resten av ditt liv och du kan inte ändra dig eller lämna Samlingen när du vill. Straff för oacceptabelt beteende i en Samling kan variera kraftigt. 

De två mest allvarliga straffen är döden genom bränning eller exil. 

**Kända Samlingar:**  
 * **Dahlin,** en Samling som varit på gränsen till utrotning i många år men som en gång var stor och inflytelserik med starka band till Häxrådet. (Detta är din nya Samling.)  
 * **Ekdal,** en stor och prestigefull Samling med nära band till Häxrådet. Många av deras häxor går vidare till jobb inom och för rådet.  
 * **Almsted**, en respektabel Samling med lojaliteter till och inom rådet.   
 * **Holm,** en liten och ganska isolerad Samling som hade en lång historia av att vägra svära sig till rådet. Den attackerades och förintades av häxjägare.  

### Ederna. 
Du föds inte in i en Samling utan du ansluter dig till en genom att svära en ed. När du väl svurit eden är du bunden till din Samling och till alla de kommande Supremorna tills du dör eller tills det att Samlingen dör (genom att antalet svurna häxor blir färre än tretton och Samlingen inte har någon Suprema.)

Eftersom Dahlinsamlingen hitintills har varit färre än tretton och utan Suprema så har de inte kunnat svära in de anlända häxorna från Ekdal, Almsted och Holm. Det betyder att om Samlingen hade fortsatt att dala och inga nya häxor kommit så hade det varit möjligt att lämna Dahlinsamlingen för en annan Samling. 

Häxor bor och tränas i en Samling tills de väljer att svära eden, det förväntas inträffa i den tidiga tjugoårsåldern. Du måste inte svära eden till den Samling som tränat dig, men de flesta gör så. Det är inte ovanligt att unga häxor från större och mer välmående Samlingar skickas till mindre Samlingar i syfte att återuppliva dem. Som Senior har du kanske blivit tillfrågad, beordrad eller varit frivillig till att ansluta dig till Dahlinsamlingen. 

Du kan inte svära eden till två Samlingar samtidigt. Det enda undantaget är Häxrådet och ingen vet hur detta är möjligt. Till skillnad från eden till din Samling, som binder dig för livet, så beror eden till Häxrådet på vem som svor den. Om du svurit direkt till dem så binder den dig för resten av ditt liv. Om Supreman för din Samling svor den å hela Samlingens vägnar så binder den dig hela Supremans livstid och måste förnyas av nästa Suprema. 

### Supremorna. 
Supreman för en Samling blir utsedd av De Sju Proven. Samlingen styrs av sin Suprema och alla häxorna tillhörande Samlingen måste lyda sin Suprema. Supremorna i sin tur svarar bara inför Häxrådet (men bara om de svurit dem trohet.)

Personligheten hos Supreman styr Samlingens inriktning: en omhändertagande Suprema tar troligtvis  hand om sin Samling i syfte att skapa en trygg harmoni medan en elak eller makthungrig Suprema kan förgifta sin Samling och skapa konflikt. Det är ett brott som bestraffas med döden att försöka döda en Suprema så när den väl utsetts kan ingen häxa i Samlingen själv påverka detta.

### De Sju Proven. 
Varje Suprema har genomgått och klarat De Sju Proven och därmed bevisat sin förmåga att bemästra alla sju av de ursprungliga krafterna. De ursprungliga krafterna är den renaste formen av de nu existerande, mycket svagare, krafterna. Bara under proven kan de ursprungliga krafterna nås och då bara av de häxor som genomför proven. Alla krafter som uppnås under Proven återgår till sin svagare form när proven väl är över. 

**Descensum** : *Kraften att vandra in och ur ur döden och den andra sidan.*     
**Vitalium Vitalis**  : *Livets kraft, kan återuppväcka de döda.*  
**Concillium** : *Kraften att kontrollera andras sinnen.*   
**Clairvoyance** : *Kraften att läsa andras tankar, spådom och att se in i framtiden.*   
**Transmutation** : *Kraften som gör det möjligt att teleportera sig själv, objekt eller känslor från en plats till en annan.*   
**Pyrokenesis** : *Kraften att skapa, kontrollera och manipulera eld. (Kan bara användas under Proven. Du har troligtvis aldrig sett det användas.)*  
**Telekenesis** : *Kraften att med ditt sinna flytta och manipulera objekt i din omgivning. (Kan bara användas under Proven. Du har troligtvis aldrig sett den användas.)*  

Du kan bara delta i proven en gång under din livstid, om någonsin. Att delta i proven kan vara ett sätt att snabba på utvecklingen av nya krafter men du kommer också att helt sluta utveckla nya krafter efteråt. 

Traditionen bjuder att det är Supreman som personligen väljer ut de häxor som ska delta i De Sju Proven. Nu för tiden är det inte ovanligt att häxor anmäler sig frivilliga eller rent utav blir tvingade att delta. Om de är villiga att stå för konsekvenserna så kan även en Junior delta i Proven. 

*Vi vill att de som tänker delta i Proven tar kontakt med oss under fredagen. När du gör det kommer vi att förklara allt du behöver veta om att delta i dem. IN-lajv kommer ingen av er veta att Proven ska äga rum under helgen som lajvet utspelar sig.* 


## Dahlins Samling

Alma Dahlin byggde det första huset i Frustunaby nära slutet av sjuttonhundratalet. Hon kom med sitt hushåll och flera unga kvinnliga skyddslingar, till stor spänning för det lilla samhället. Senare när Dahlin-familjen och deras församling höll sig för sig själva började ryktena snart att sprida sig om att Frustunaby var en plats för gravida unga kvinnor att föda sina oönskade barn. 

Det var den lokala kyrkan som klev in och vederlade ryktena. Därefter var Dahlin-familjen, deras skyddslingar, och hela deras hushåll närvaronde vid kyrkan varje söndag och fick flera predikningar tillägnade sig. Generösa donationer hade också tagits emot av kyrkan runt denna tid. Den varma relationen mellan Frustunaby och kyrkan fortsatte även efter att Alma och hennes man hade gått bort.

Samlingen förställdes som många olika typer av tillflyktsorter genom tiderna, en gång även som ett barnhem. Men det var 1925 när grevinnan Ebba von Eckermann, en tidigare medlem av Frustunaby Flickors Utomhus Klubb, donerade Frustunaby till Scouterna, som det skapades en permanent täckmantel som håller än idag. Det var dock inte förrän sammanslagningen av flickscouterna och Svenska Scoutförbundet 1960 som pojkar tilläts att ansluta sig till Dahlinsamlingen.

Dahlins var som de flesta samlingar idag på gränsen till utrotning. Deras medlemsantal hade minskats dramatisk under de senaste trettio åren, och nya häxor har blivit allt mer sällsynta. När deras Suprema dog för fyra år sedan blev det genast uppenbart att ingen ny Suprema skulle kallas. Den plötsliga tillströmningen av häxor från andra utrotade samlingar under det senaste året var lovande, och proven hölls. Det upptäcktes snabbt att ingen ny Suprema skulle uppstå och att proven inte ansågs giltig. Samlingen var helt enkelt inte stark nog.

## De Fem Krafterna

När samlingarna började dö ut, och häxorna slutade använda sina gåvor, blev krafterna svagare. De två redan mest sällsynta krafterna, pyrokinesi och telekinesi, försvann helt och hållet. Mortis, Vitalis, Concilium, Clairvoyance och Tranfero är de ursprungskrafter som finns kvar idag. Det är dock enbart svagare versioner av dessa som uppstår bland dagens häxor.

Legender finns om häxor som kunde bränna ner hela skogar med en blick och böja hela byar till sin vilja. Om det är sant eller ej är omöjligt att veta nu, men att häxor en gång varit mycket, mycket mäktigare än de som finns idag är onekligen sant. 

*Spelarna har väldigt mycket kontroll över hur de gestaltar sina egna krafter och hur mäktiga de själva vill spela. Detta är en tillit vi ger våra spelare. Vi ser helst att spelarna alltid bejakar sina medspelare när de kan, men det är alltid möjligt att undvika att bli förhäxad och skylla på svaga krafter eller ett plötsligt starkt försvar. Det finns inskrivet så att spelare inte ska behöva ta sig an spel de är obekväma med OFF.*

### Mortis: Dödens Beröring

Kraften att ta ett  liv är en mycket instabil kraft och svår att kontrollera. Den härstammar från ursprungskraften Descensum.

Mortis kräver hudkontakt samtidigt som  orden "Alma, Mortis" uttalas, varpå offret omedelbart kommer att känna sin kropp börja stänga ner och sakta dö.

Mortis manifesterar sig på olika sätt beroende på häxan. Vissa kan bara aktivera kraften när de upplever starka känslor, en del har ingen kontroll alls och aktiverar kraften utan avsikt, vissa kan kasta den när de verkligen vill men kräver då mycket mer hudkontakt o.s.v.

### Vitalis: Återuppliva de döda

Kraften att återuppväcka de döda är, liksom Mortis, en svår kraft att lära sig hantera och kräver övning. Den härstammar från ursprungskraften Vitalum Vitalis.

Vitalis kräver inte hudkontakt, men vissa häxor upplever att det ger dem bättre resultat. Orden "Alma, Vitalis" uttalas innan häxan försiktigt blåser på den dödas ansikte. Det kan ta lite olika lång tid för någon som varit död att återfå full funktion av sin kropp, beroende på hur länge de varit “borta”.

Att mästra Vitalis väl är ingen enkel uppgift, och biverkningar av att bli återuppväckt från de döda kan vara allvarliga om det inte görs på rätt sätt. Personen riskerar att bli svårt hjärnskadad eller helt hjärndöd. Att mista sin syn eller talförmåga är inte heller ovanligt från en oavslutad eller för svag Vitalis. Lyckligtvis kan detta ofta korrigeras genom applikationen av en kraftfullare häxas Vitalis.

Biverkningarna av att bli återuppväckt från de döda ger en euforisk rus, jämförbar med vissa droger. Detta har resulterat i att vissa häxor använder Mortis och Vitalis på varandra, för rusets skull. Det finns naturligtvis många risker; ju längre personen är under desto bättre rus, men en stark häxa behövs för att undvika riskerna när det är dags att återuppliva.

### Concilium: Sinneskontroll

Makten att styra en annan människas sinne och därmed även deras kropp. Härstammar från ursprungskraften Concilium.

Concilium varierar något beroende på hur skicklig dess användare är. Ögonkontakt med offret är alltid ett krav. Orden "Alma, Concilium" följs av instruktioner i.e. "Alma, Concilium. Ge dig själv en smäll" eller en mer komplex variant, eftersom den måste hålla längre, skulle kunna vara "Alma, Concilium: Gå fixa en kopp te åt mig". 

Styrkan av häxan kontra styrkan av den som blir förhäxad spelar roll när man använder Concilium. En starkare häxa (t.ex. en senior) skulle kunna motstå en Concilium av en svagare häxa (t.ex en junior). Men även en svagare häxa kan komma att bryta förhäxningen mitt i te-bryggningen. Concilium kan lämna offret förvirrad och desorienterad, eller få dem att känna sig instängda i sina egna kroppar, fullt medveten om sina handlingar men oförmögna att stoppa dem.

En bra indikator på att Concilium har använts är en skarp, men tillfällig, huvudvärk som biverkning. Om offret exponeras för Concilium flera gånger, eller har varit kontrollerad en längre tid, kan detta t.o.m leda till migrän, illamående och kräkningar. Långvarigt användande av Concilium kommer också att ha en fysisk effekt på häxans som använder den. Denna effekt varierar från häxa till häxa och kan inkluderar näsblod, huvudvärk eller extrem trötthet.

### Clarvoyance: Tankeläsning

Kraften att läsa andras tankar och även få dem att säga dem högt. Den härstammar från ursprungskraften Clairvoyance.

Clairvoyance och Concilium har en hel del likheter. Både varierar något beroende på häxans styrka, och båda kräver ögonkontakt med offret. Clairvoyance är dock mycket svårare att bryta om det finns hudkontakt mellan häxan och offret. Orden "Alma, Clairvoyance" uttalas och offret kommer att börja säga sina tankar högt. Ibland märker offret inte själv att de gör detta, ibland gör de det men kan inte stoppa sig själva. 

Som med Concilium handlar det om häxans styrka kontra offrets styrka, en starkare häxa skulle kunna motstå eller bryta Clairvoyance av en svagare häxa.

### Transfero: Överför skador till andra

Makten att överföra smärta och skada på andra. Härstammar från ursprungskraften Transmutation.

Transfero kräver att häxan har ögonkontakt med sitt offer i hela Transfero-processen. Bryts ögonkontakten bryts Transferon, men all skada som redan överförts förblir. Det är mycket svårt att själv bryta ögonkontakt när man väl påverkas av Transfero. 

Häxan etablerar ögonkontakt, säger orden "Alma, Transfero" och skadar sedan sin egen kropp på något sätt, till exempel genom att slå sig själv eller sticka en gaffel i sin hand. Offret känner smärtan istället för häxans och kan också få skador på sin kropp.

Det är svårare för en svagare häxa att bryta Transfero av en starkare häxa, men Transfero kan brytas av en tredje person, som med flit kommer mellan ögonkontakten av häxan och deras offer.

## De Sju Proven

Varje Suprema i varje samling har gått igenom De Sju Proven och visat sig vara den mest kraftfulla häxan i sin samling, mäktig nog att styra alla sju av de ursprungliga krafterna. Endast en Suprema väljs per prövning och de övriga kandidaterna elimineras i prov efter prov. Det är möjligt, och har skett, att kandidater dör under provens gång. 

En häxa går bara igenom De Sju Proven en gång i sitt liv, om ens någonsin. Att delta i proven kan vara ett sätt att skynda på utvecklingen av dina krafter, men det kan finnas ett högt pris att betala. Även om du överlever proven, slutar dina krafter att utvecklas efteråt. Det finns ingen kunskap som förklarar varför detta sker. Ingen kan heller förklara varför alla dokumenterade häxor som har försökt att genomgå proven en gång till har omkommit under försöket. 

Det har varit traditionellt att Supreman själv väljer ut och sedan bjuder häxor i sin samling att ta De Sju Proven när de är redo att avstiga sin position. Men numera är det inte ovanligt att proven utförs av häxor som erbjuder själva eller blir tvingade av samlingen. 

När en ny Suprema börjar träda fram i en generation drar de kraften från den befintliga Supreman som försvagas. Det är så en Suprema känner på sig när tiden kommit för en ny provning och en ny starkare efterträdare. Det har skett att en Suprema, benägen att hålla fast vid sin position, har hittat och dödat de potentiella nya Supremorna innan provet kan utföras. Denna taktik kan även förekomma mellan kandidaterna inför en prövning.

## Magi

All magi i lajvets universum är direkt länkat till de sju krafterna: Mortis, Vitalis, Concilium, Clairvoyance, Transfero, Telekinesis och Pyrokinesis. Detta betyder att om det kan länkas till en av krafterna så går det göra: t.ex. en ritual som laddar en amulett med kraften Vitalis för att hela någon eller skydda dem från skada. Eller en “förbannelse” som använder Transfero för att ladda ett objekt så att den första som rör vid det fylls av sorg eller hat.

Tarotkort, krystaler, amuletter, ritualer osv kan användas för att lagra, rikta, öka eller försvara mot magi. Men ju större effekt man vill att det ska ha, desto mer energi, tid och ork tar det att skapa eller använda: mycket förberedelse, tålamod eller magisk styrka. (Om du gör till exempel ett förbannat objekt, glöm inte att antingen informera den du vill använda det på i förväg eller skriva en liten lapp med instruktioner, så att spelaren som hittar den vet vad den ska göra).

Du kan även låna av din energi till andra häxor med hjälp av t.ex. en ritual: en häxa med Vitalis har inte nog styrka att hela en svårt skadad person, andra häxor ökar hens Vitaliskraft genom att låna ut sin energi. Du kan inte “ge” någon en kraft som du har men inte de: en häxa med Mortis kan inte ge kraften Mortis till en annan häxa som inte har den. Detta innebär även att en t.ex. helande ritual inte kan genomföras om ingen som är med och genomför den har Vitalis.

Lajvet siktar på att behålla diskbänksrealismen så gott som det går på ett magilajv. Försök att inte använda fantasimagi som påminner om Harry Potter för mycket: inga trollspön, inget abrakadabra, inga magiska djur eller trolldrycker som får människor att byta kroppar med varandra. Tänk er istället primala ritualer, chants, blod och lite äckel. Kom även ihåg att all magi har ett pris, om det så är en huvudvärk, ett näsblod eller din själ.
