---
layout: page
title: Metateknik
tags: [metateknik, lotteri, kutt, brems, ping, pong]
comments: true
image:
  feature: sample-image-1.jpg
---

<section id="table-of-contents" class="toc">
  <header>
    <h3>Innehåll</h3>
  </header>
<div id="drawer" markdown="1">
*  Autogenererad innehållsförteckning
{:toc}
</div>
</section><!-- /#table-of-contents -->

Vi använder metatekniker på lajv för att förmedla en önskad handling av våra medspelare medan vi är IN. Ett exempel är användningen av magi på lajvet som förmedlas med kodord och handrörelser; dessa är metatekniker. Som spelare ska du alltid lyssna/titta på dessa instruktioner utan att avbryta för att förstå vad som förväntas av dig. Beroende på situation kan det även vara passande för din karaktär (inte dig) att ignorera att de kan höra/se dessa instruktioner och att sedan bara spela på resulatet.

Det finns många olika sätt att tolka och utföra metatekniker på, beroende på vana och lajvkultur. Läs därför genom informationen noggrant även om du har använt metatekniker förut. Vi kommer att gå genom de relevanta metateknikerna för detta lajv under workshoppen. Du förväntas att ha läst och lärt dig dem som står med här på hemsidan innan vi övar på dem tillsammans.

## Krafterna

Nästan allt kring att få och att använda dina krafter är metatekniker. 

Det betyder att  pärlorna som symboliserar dina krafter är “osynliga” i spelets värld och det är även breven du får när du lottar en ny kraft. De finns som en påminnelse för dig själv och för andra spelare om vilka krafter som finns och vem som har dem.

Även när du använder krafterna, Mortis till exempel, måste du använda orden “Alma, Mortis” för att den andra spelaren ska vet vad det är du vill ha från dem. Denna fras finns inte IN, din karaktär uttalar den alltså inte, bara spelaren. Alma är ett meta nyckelord för att få andra spelare uppmärksamma på vad som kommer att ske och att dem måste lyssna för att höra instruktionerna. 

Det är även en indikation OFF att din karaktär medvetet använder sina krafter. Det går nämligen att spela på att du använder dem av misstag och även att du vill misslyckas med att använda dem. Säger du enbart “Mortis” är det den andra spelarens val om det har något effekt alls eller om det är ett helt misslyckat försök, de får även välja att spela på om deras karaktär märkte att du försökte eller inte. 

Meta-orden för krafterna är:

"Alma, Mortis": dödens beröring.  
"Alma, Vitalis": återuppliva de döda eller hela de levande.  
"Alma, Concilium": sinneskontroll.  
"Alma, Clarvoyance": tankeläsning.  
"Alma, Transfero": överför skador till andra.  

Mer information om de fem krafterna hittas under [Fiktion](/fiktion/).

## Lotteri

Varje spelare kommer att börja lajvet med 1-3 av de fem krafterna. Under spelets gång kan du som spelare prata med en medlem ur hushållet om att få fler krafter, en i taget. 

Det är utlottat vilka nya krafter du kan få. Detta går ut på att dra en pärla ur en påse: färgen på pärlan symboliserar en kraft. Pärlan är också en symbol IN till andra spelare om vilka krafter du har att använda. Den kan sitta på ett halsband eller armband men ska alltid hållas synlig för andra spelare. Den nya kraften behöver inte sättas i spel direkt, du som spelare kan välja att sätta pärlan med dina andra vid ett senare tillfälle.

När en ny kraft blivit dragen får spelaren ett kuvert med samma färg som pärlan, innehållandes en kort beskrivning av kraften och en påminnelse om hur den ska användas. Kuvertet finns inte IN, men kan lämnas synligt för att ge andra spelare möjligheten att spela på misstankar om dina begynnande krafter. Det är dock först när pärlan sitter på ditt halsband/armband som du och dina medspelare kan spela på din nya kraft fullt ut.

Du som spelare väljer själv om du vill få alla fem krafterna under lajvets gång eller inte få några nya alls.

Om du vill delta i De Sju Proven som sker på andra dagen behöver du ha minst fyra krafter före den eftermiddagen.

## Bloody, Easy och Tap Out

Detta är säkerhetstekniken vi använder på lajvet. Den liknar "Rött, gult, grönt".

### Eskalering

Ordet man använder för att be medspelare att eskalera en scen är "Bloody".

Det kan användas för sig eller i en mening. Till exempel "Nej, jag går inte med dig. Bloody hell!" vore en inbjudan till andra spelare att fortsätta släpa iväg dig eller agera våldsamt.

Det är alltid en bra idé att försöka visa vilken sorts eskalering man har i åtanke när man gör inbjudan. Till exempel om du och en annan spelare bråkar och detta har bara involverat rop och skrik men du vill eskalera scenen till mer fysiskt bråk kan du vidröra eller lätt putta spelaren och säga eskaleringsordet. Vänta på svar innan du fortsätter.

Medspelaren kan informera dig att de godkänner eskaleringen genom att svara med "Bloody".

### Nertrappning

Ordet för att få dina medspelare att lugna ner scenen är "Easy".

On du får ett inbjudande att eskalera en scen men du vill inte och föredrar att scenen fortsätter på nuvarande nivå: använd ordet "Easy". Till exempel: "Easy, lugna ner dig!". Detta nekar inbjudandet att eskalera, men avslutar inte scenen.

Nertrappningsordet används inte bara som ett svar - om en spelare vill lugna ner en scen, men inte avsluta den, kan de informera medspelare om detta genom att använda "Easy" när som helst.

### Tap Out
Ibland vill vi inte ha en viss typ av spel eller en scen blir plötsligt för mycket och vi vill avbryta den fort. Detta betyder inte alltid att vi vill eller behöver gå OFF.

"Tap Out" är att klappa en spelare två gånger på en lämplig kroppsdel, t.ex. axeln. Man kan också säga "Tap tap" till en spelare. Det betyder att man ska sluta med det man håller på med och låta spelaren lämna scenen nu.

Det kan sägas diskret eller högt, mjukt eller hårt: tills medspelaren märker det och slutar.

Om en spelare använder "Tap tap" på dig, först av allt sluta med det du gör.

Därefter kommer sunt förnuft. Har ni just haft en intensiv scen tillsammans eller vet du att spelaren just kommit ur en intensiv scen? Mår de dåligt? Trött? Hungrig? Även fast en spelare använt "Tap tap" och inte "OFF": om du inte är säker på deras välmående, ta en minut för att gå OFF. Fråga dem om de är ok och om de behöver någonting från dig. Vi vill mycket hellre att ni bryter inlevelsen för att kolla om en person är ok än att ignorera tecken för att undvika att paja inlevelsen för andra.

Vi kommer alltid att stödja ditt val att gå OFF. Om situationen känns oklar eller du är obekväm på något sätt, hitta trygghetsvärden och vi fixar det tillsammans.

Om sunt förnuft säger dig att det inte är nödvändigt att gå OFF vid detta tillfälle: Avsluta scenen och lämna spelaren. Du kan välja att kolla om spelaren är ok vid ett senare tillfälle.

### OFF

"OFF" är alltid OFF: ni avslutar spelet eller scenen omedelbart. Om en spelare använder "OFF", lyssna på vad de har att säga. Fråga dem vad de behöver utav dig. Hjälp dem till trygghetsvärd om det behövs.

Vi kommer alltid att stödja en spelares val att bryta inlevelse när ens eget eller andras välmående står på spel. Om du känner att det går emot din vision/önskan/inlevelse är detta inte rätt lajv för dig.
