---
layout: page
title: Praktiskt
tags: [praktiskt, stockholm, plats, tid, september, terminologi, deltagarkontrakt, kontakt]
comments: true
image:
  feature: sample-image-1.jpg
---

<section id="table-of-contents" class="toc">
  <header>
    <h3>Innehåll</h3>
  </header>
<div id="drawer" markdown="1">
*  Autogenererad innehållsförteckning
{:toc}
</div>
</section><!-- /#table-of-contents -->

## Plats
<iframe src="https://www.google.com/maps/embed/v1/place?q=frustuna&key=AIzaSyClEWLh20lxrQBFR7omuuVESviszPxONyk" width="100%" height="100%" frameborder="0" style="border:0"></iframe>

**Frustunaby, 20 minuters promenad från Gnesta station. Pendeltåg går regelbundet från T-Centralen.**    
**En timmes bilkörning från Stockholm. Det finns en liten parkering bredvid området.**  

Fyra större stugor från ca 1800-tal med sjö och grillplats nedanför. En av stugorna är fullt rullstolsanpassad (med tillhörande stor toalett i samma hus) och det finns en ramp att lägga över alla utomhustrappor. *Informera oss så snart som möjligt om du behöver detta.*

Klicka här för [Bilder på Frustunaby](http://old.scoutkansliet.se/frus/frusbild.htm)

## Datum, tid & spelare

Svenska rundan:	18-20 september

29 spelare (16 års åldersgräns).

**Lajvet börjar med en workshop kl 10:00 på fredagen.**   
*Incheckningen öppnar 09:00. Var redo att börja 10:00 skarpt.*    
**Lajvet slutar kl 13.00 på söndagen.**  
*Efter lajvslutet kommer det serveras lunch, sen en debrief. Vi ber er sen med hjälp att ställa i ordning lokalen igen. Vi förväntar oss vara klara med allt vid 16:00 tiden.*  

## Biljetter

Sponsor: 1100kr   
Baspris: 850kr  
Reducerat pris: 650kr  

*Tack vare http://larpfund.org/ har vi kunnat erbjuda fyra 650kr biljetter.*

## Workshop

**Workshopen är obligatorisk.**  
Den kommer att börja prick 10:00 och sluta 16:00, med en timmas lunch (som vi står för).  
Du har sedan en timme att förbereda dig OFF före vi går IN lajv 17:00.  
Du förväntas ha lärt dig de fem krafterna innan workshopen.

Workshopen kommer att innehålla:

 - Utveckla roller
 - Bygga förhållanden
 - Säkerhet och nyckelord
 - Metatekniker och spelsätt
 - Dramatisk kurva och tidsplan
 - Komma in i rollen

## Vad ni behöver ha med er

1. Åtminstone ett ombytte helsvarta kläder (som du INTE är rädd om).
2. Sängkläder (kuddar och täcken finns på plats).
3. Tandborste.
4. Handduk.
5. Pyjamas.
6. Inneskor (frivilligt, men inga uteskor är tillåtna innomhus).
7. Öronproppar (frivilligt, men rekommenderas för en god natts sömn).
8. ETT ARMBANDSUR (Du kommer att behöva den. Området är inte stort, men det är stort nog att inte märka när alla har försvunnit iväg någonstans. Det finns några tider som vi kommer förvänta oss att ni håller även OFF).

**Juniorer:** Era roller har nyligen anlänt till samlingen, så ni behöver inte ha med er mer än detta.

**Tillförordnad Suprema, Sekonder och Seniorer:** Era roller har bott i Dahlinsamlingen i minst ett år, några av er flera år. Ni förväntas ha allt på listan, men kan också välja att ta med er mer för att dekorera era rum, osv.

## Deltagarkontrakt

Det här lovar vi arrangörer dig:

- Områden på lajvet där du kan gå helt off vid behov, känna dig trygg och vila.
- Ett spännande lajv med inslag av skräck och action.
- Facebookgrupper för social interaktion.
- En workshop i rollarbete, metatekniker och stoppord.
- En stationär trygghetsvärd som alltid går att få tag på under lajvet.
- En sovplats i sovsal inomhus och tre mål mat om dagen.
- Att vi tar vårt arrangörsansvar seriöst och strävar efter att ge spelare det stöd, säkerhet och hjälp de behöver, till vår bästa förmåga.
 
Det här förväntar vi oss av dig som deltagare:

- Att du bidrar till en inkluderande och bejakande stämning.
- Att du noga läser informationen på hemsidan.
- Att du håller dig uppdaterad om ny information som kommer upp på facebook. Om du inte har ett facebook-konto behöver du skapa ett, alternativt ha regelbunden kontakt med en vän som har ett.
- Att du ställer frågor om det är något som känns det minsta otydligt. Ju tidigare du frågar, desto större chans att vi kan göra något åt din undran.
- Att du dyker upp den tid vi satt upp för incheckning och generellt håller tiderna.
- Att du respekterar och följer regler och instruktioner från arrangörer.
- Att du tar till dig detta faktum: att lajva är som att spela i en orkester, inte som att gå på teater. När du väl är anmäld och betald räknar vi med dig: du behövs i spelet och är inte spontant utbytbar tiden just innan lajvet. (vid akutfall: kontakta arr snarast).

## Trygghetsdokument

- Säkerhetsteknikerna på detta lajv är Bloody, Easy och Tap Out. Detta är förklarat under [Spelteknik](/spelteknik/).
- Ordet OFF avbryter spel helt. Vi uppmuntrar dig som deltagare att använda orden regelbundet som du känner att de behövs under spelets gång. Vi kommer att öva på detta under workshoppen.
- Stopp- och bromsord ska respekteras utan tvekan.
- Sexuellt baserat spel mellan roller ska vara överenskommet (med uttalat samtycke från all involverade spelare) innan det spelas på. Kontakta gärna trygghetsvärden, som är på plats under lajvet, om du känner dig osäker eller har frågor om detta.
- På detta lajv kan det förekomma knuffar med öppen hand och enkel fasthållning (hand över handled/arm/fot). Replikor av vapen kan komma att användas som visuellt stimuli (inga av dessa är fungerande OFF). Kontakta arr om du har frågor om detta.
- Annat våldsbaserat spel ska vara överenskommet (med uttalat samtycke från alla involverade spelare) innan det spelas på. Kontakta gärna trygghetsvärden om du känner dig osäker eller har frågor.
- Spel baserat på sexism, rasism, hbtq-fobi och funkofobi är strängt förbjudet. 
- Deltagare som bryter mot trygghetsdokumentets regler kan komma att bli avhysta från lajvområdet med omedelbar verkan eller få sina spelmöjligheter hämmade, beroende på regelbrottets allvarlighetsgrad. Beslutet tas av arrangörerna.
- Om en medspelare tar upp en händelse med dig där hen känt sig obehaglig till mods, kränkt, eller på något annat sätt utsatt: lyssna. Fråga främst vad spelaren behöver av dig. Erbjud gärna en kram (fråga först, vänta på bejakande svar). Hjälp dem att ta sig till trygghetsvärden.
